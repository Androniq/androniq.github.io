<!--

THIS FILE HAS ABOUT 1,100 WORDS TO TRANSLATE

These are just the footnotes though.
So, it's optional to translate these!

-->

<!DOCTYPE html>
<html>

<head>

	<!-- TRANSLATE: "title" -->
	<meta charset="utf-8">
	<title>The Evolution of Trust: Feetnotes</title>
	<link rel="icon" type="image/png" href="favicon.png">
	<link rel="stylesheet" href="notes.css">

</head>

<body>
<div id="notes">

<h1>ПРИМІТКИ:</h1>

<h3>«Еволюція Довіри»</h3>

<p>Цей інтерактивний путівник здебільшого заснований на революційній книзі Роберта Аксельрода (Robert Axelrod) 1984 року, <a href="https://www.amazon.com/Evolution-Cooperation-Revised-Robert-Axelrod/dp/0465005640">Еволюція співпраці</a>! Мене також сильно надихнуло її продовження 1997 року, <a href="http://press.princeton.edu/titles/6144.html">Складність співпраці</a>, і книга Роберта Путнема (Robert Putnam) 2000 року про зменшення «соціального капіталу» Америки, <a href="http://bowlingalone.com/">Боулінг на самоті</a>.</p>

<p>ага я книгозадрот будь ласка не дражніть мене</p>

<h3>«Дедалі менше людей кажуть, що довіряють одне одному»</h3>

<p>Вичерпну статистику з цього приводу можна переглянути тут: <a href="https://ourworldindata.org/trust">Наш світ у цифрах</a>. М-м-м, статистика...</p>

<h3>«Гра довіри»</h3>

<p>Ця гра також відома в теорії ігор як сумнозвісна <em>Дилема в’язня</em>. Назва «Дилема в’язня» походить від історії, де двоє підозрюваних у злочині можуть «здати» свого співучасника («обман») або зберігати мовчання («співпраця»). Я вирішив не використовувати цю історію, адже 1) у цьому випадку «співпраця» гравців є шкідливою для суспільства, і 3) вона нереалістична – всі знають, що стукачі дістають на горіхи.</p>

<h3>«Ви не знатимете наперед, який раунд буде останнім»</h3>

<p>В повторюваній грі довіри (також відомій як <em>ітерована дилема в’язня</em>) важливо, щоб жоден гравець не знав, <em>коли</em> настане останній раунд. Чому? Подумайте про це – в останньому раунді обоє гравців знатимуть, що їхні дії не матимуть жодних наслідків, і тому обоє обдурять один одного. Але це означає, що в передостанньому раунді їхні дії не можуть змінити наступний раунд, тож вони обоє обдурюватимуть і в ньому. Але тоді в перед-передостанньому раунді... і так далі.</p>

<h3>«Мавпун»</h3>

<p>Ця стратегія більш відома в теорії ігор як <em>Зуб За Зуб</em>. Вона була створена Анатолем Рапопортом (Anatol Rapoport) у 1980 році для турніру з теорії ігор Роберта Аксельрода. Я відмовився від назви «Зуб за зуб», тому що 1) вона <em>звучить</em> вороже, хоча це «люб’язна» і чесна стратегія, і 2) багато людей вже чули про «Зуб за зуб», тож якби я використав цю назву, гравці могли би відразу поставити на цього персонажа, адже вони вже чули про «Зуб за зуб».</p>

<h3>«Ви могли бути скептичним щодо тієї оповіді про Різдвяне Перемир’я в окопах Першої світової»</h3>

<p>Був ще один чувак, який почувався скептично щодо неї. Під час перемир’я один німецький капрал відзначив з огидою: <a href="http://time.com/3643889/christmas-truce-1914/">«Така подія не повинна відбуватися під час війни. Хіба у вас немає німецького почуття честі?»</a></p>

<p>Цим чоловіком був Адольф Гітлер.</p>

<p>Навмисно не придумаєш.</p>

<h3>«...щоб спостерегти еволюцію культури...»</h3>

<p>Є одна супер-новітня міждисциплінарна галузь, якою я справді <em>захоплений</em>, під назвою <em>культурна еволюція</em>. Щоправда, це погана назва, не в останню чергу через те, що вона звучить схоже на «Соціальний дарвінізм». Це не він. Обіцяю.</p>

<p>Важливою частиною теорії еволюції культури є те, що культура розвивається так само, як життя: через варіацію і добір. Варіація: люди бувають різні у своїх переконаннях і поведінці й винаходять нові вірування і поведінкові моделі щодня. Добір: люди намагаються повторювати своїх героїв і старійшин та успадковувати їхні вірування та поведінку. (А героями і старійшинами стають ті, в кого вірування і поведінка виявляються ефективнішими – прим. перекл.)</p>

<p>(Примітка: це <em>не</em> зовсім теорія «мемів» Річарда Докінза. «Меми» передбачають, що, подібно до генів, ідеї складаються з дискретних шматків і відтворюються з високою точністю. Це, звісно ж, неправда. Крім того, ви сьогодні вже не можете сказати «мем» із серйозним обличчям, тож яка різниця...)</p>

<p>Причина, чому я думаю, що еволюція культури така багатообіцяюча, є в тому, що вона може об’єднати <em>всі</em> людські науки: психологію, соціологію, економіку, антропологію, політологію, нейрологію, біологію. Найбільші проблеми нашого часу не підкоряються звичним академічним кордонам – тож саме час створити спільну мову між sciences (технічними науками) та humanities (гуманітарними науками).</p>

<p>Якщо ви хочете дізнатися більше про теорію еволюції культури, я дуже раджу книгу Джозефа Гайнліша (Joseph Heinlich) 2015 року, <a href="http://press.princeton.edu/titles/10543.html">Таємниця нашого успіху</a>!</p>

<h3>«Експлуататорство [Зрадників] стало причиною їхньої поразки»</h3>

<p>Ви, можливо, чули, як хтось знайшов стратегію гравця, яка може «експлуатувати еволюцію». З «<a href="https://www.scientificamerican.com/article/game-theory-calls-cooperation-into-question1/">Scientific American</a>»: «[Висновки Преса і Дайсона] означають, що найкращими стратегіями були егоїстичні, які вели до вимагання, а не до співпраці.»</p>

<p>Дослідження Преса і Дайсона <em>дійсно</em> дуже важливі, але «Scientific American» сплутав два різні значення слова «еволюційний». Перше значення, в якому воно трапляється в цьому інтерактивному путівнику, означало, що <em>популяція турніру</em> змінюється з часом. Друге значення, в якому його вжили П. і Д., полягало в тому, що <em>правила гравця</em> змінюються з часом. Наприклад: Детектив «еволюційний», адже він змінює свої власні правила, а Мавпун <em>не</em> «еволюційний», адже він не зраджує своїм принципам.</p>

<p>Отже, П. і Д. знайшли стратегії, які могли використати «еволюційних» <em>гравців</em>, таких, як Детектив, але їхні стратегії <em>все ще не могли експлуатувати еволюцію турніру</em>, адже у довгостроковій перспективі чесні й доброзичливі стратегії перемагають.</p>

<h3>«У нас просто менше друзів – крапка.»</h3>

<p>Серйозно, прочитайте книгу Роберта Путнема 2000 року, <a href="http://bowlingalone.com/">Боулінг на самоті</a>. Звісно, вона трохи застаріла сьогодні, через 17 років, але її ключові висновки та уроки й досі справедливі – можливо, навіть більш справедливі, ніж тоді.</p>

<h3>«Гра з ненульовою сумою» / «Виграш-виграш»</h3>

<p>Це трохи бентежно, але я досі обожнюю книжку 1989 року «<a href="https://www.amazon.com/Habits-Highly-Effective-People-Powerful/dp/0743269519">Сім звичок дуже успішних людей</a>» – особливо звичку №4: мислити в термінах «виграш-виграш».</p>

<p>Адже, на противагу поширеній думці, знаходити рішення «виграш-виграш» складно, потребує великих зусиль і емоційно тяжко. Хай йом грець, я піду навіть далі – я скажу, що звична в нашій культурі позиція «виграш-програш» – «Або ми, або вони» – це простий шлях, короткий шлях для ледачих, відповідник «руху за шкідливу їжу».</p>

<p>Поза тим. Без перебільшень, я переконаний, що «виграш-виграш» / «Ненульова сума» – це те, чого ми всі нагально потребуємо: в особистому житті, соціальному житті й, <em>безперечно</em>, у політиці.</p>

<h3>«Мавпеня»</h3>

<p>Як оригінальне ім’я Мавпуна було Зуб За Зуб, так і в Мавпеняти перше ім’я – <em>Зуб За Два Зуби</em>. Те саме правило: співпрацювати, поки інший гравець не обдурить <em>двічі</em> підряд. (Примітка перекладача: в англійському оригіналі ці дві стратегії називаються «Copycat» і «Copykitten». Дослівно «Copycat» можна було б перекласти як «кіт, що повторює», а «Copykitten» - відповідно, «кошеня, що повторює». Я зберіг «тваринну» алюзію з урахуванням українського дієслова «мавпувати», і це спростило мені пошук відповідника для «Copykitten» – «Мавпеня».)</p>

<p>Є трохи інший варіант прощаючого Зуба За Зуб, який називається <em>Щедрий Зуб За Зуб</em>. У нього схоже, але дещо інакше правило: співпрацюй, але коли інший гравець тебе дурить, пробач йому з імовірністю X%. Ця схема зі змінною «X» дає змогу регулювати рівень «поблажливості» гравця.</p>

<h3>«Простак»</h3>

<p>Також відомий як Павлов, або ж «Виграв – наполягай, програв – змінюйся».</p>

<h3>«Наші сучасні медійні технології [...] підсилили і наше непорозуміння»</h3>

<p>Мені ще немає тридцяти, і я не знаю, чому я постійно розмовляю, як старезна баба «у перехідному віці з цього світу на той». Але в будь-якому разі, прочитайте книгу Ніла Постмана (Neil Postman) 1985 року «<a href="https://www.amazon.com/Amusing-Ourselves-Death-Discourse-Business/dp/014303653X">Розважаючи себе до смерті</a>». Вона про те, як комунікаційні технології, що ми використовуємо, формують нашу культуру («посередник – це і є повідомлення»), і як технологія, упереджена на користь швидкої інформації (у 1985 – телебачення, зараз – соціальні медіа), перетворює нас усіх на тривіальних короткодумів.</p>

<p>Хоча я й не погоджуюся <em>геть з усім</em> у цій книзі, вона справді відкриває очі, й надзвичайно передбачлива, як на 1985. Хоча його промова проти «Вулиці Сезам» доволі дивна.</p>

<h3>«Будувати стосунки. Знаходити взаємний виграш. Спілкуватися чітко.»</h3>

<p>Роздавання порад може звучати зверхньо, тому я буду цілком чесним: я <em>не</em> встановив нічого з цього на власному досвіді. Я погано заводжу друзів, особливо серед людей з іншими політичними поглядами, ніж мої.
Я часто забуваю про взаємний виграш і скочуюся в мислення «Або ми, або вони». І, якщо судити за цим потоком слів, я також не вмію спілкуватися чітко. (А я тут взагалі працюю зіпсованим телефоном. P. S. пробачте за Comic Sans %) – прим. перекл.)</p>

<p>Але я хочу стати кращим. Це <em>тяжко</em>. Вибудовувати мир і довіру в світі, ще й знизу вгору, <em>тяжко</em>.</p>

<p>І саме тому воно того варте. &lt;3</p>


</div>
</body>

</html>
